Przypomniała mi się jedna z krakowskich urban legends, chyba najbzdurniejsza jaką w życiu słyszałam: Pewnego wieczoru studentka spotkała się ze swoim nowym chłopakiem, całowała się z nim, ale na tym się skończyło. Umówiła się z nim ponownie - tym razem miała przyjechać do jego domu (pierwszy raz). Jednak kilka godzin przed umówionym spotkaniem postanowiła je odwołać, bo zauważyła dziwaczne wypryski wokół ust. Poszła do lekarza, który stwierdził, że są one wynikiem kontaktu z trupim jadem, który nawet w małych ilościach może być śmiertelnie trujący (kiedy pierwszy raz słyszałam tę historię, w tym miejscu pokładałam się już ze śmiechu, co wywołało złość opowiadającego - bo przecież "to wszystko prawda - słyszałem to od świadków" ). Dziewczyna zgłosiła to policji, a policja pojechała do mieszkania chłopaka i w jego wersalce (w innej wersji była to szafa) znalazła zwłoki młodej dziewczyny. Sekcja zwłok wykazała, że chłopak wielokrotnie odbywał z nią stosunek seksualny (już po jej śmierci). Dziewczyna (ta żyjąca, z wypryskami od trupiego jadu ) miała być prawdopodobnie kolejną ofiarą. Pamiętam, że przez jakiś czas po wypuszczeniu tej kretyńskiej opowieści, kilka moich znajomych bało się kontaktu z nowo poznanymi chłopakami (niektóre w ogóle przestały chodzić na większe imprezy), ale potem wszystko ucichło. Nie mam pojęcia kto wymyślił ten idiotyzm, ale znając życie, to jakiś przeciwnik seksu przedmałżeńskiego No i jest jeszcze jedna legenda związana z krakowskim "Szkieletorem" (to taki opuszczony budynek - nie wiem ile to to ma pięter, ale wiem jedno - wiele). Co roku piszą w gazetach, że go będą burzyć, albo że w nim straszy, bo jego architekt się powiesił jak zobaczył, że zrobił błąd w obliczeniach i konstrukcja grozi zawaleniem. Najświeższe newsy są takie, że działkę ze szkieletorem wykupiła firma-córka jakiejś spółki, w której udziały ma kuzyn bin Ladena 
