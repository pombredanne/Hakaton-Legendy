Z PRL-u pochodzi wiele anegdot barowych. Jak ta o spotkaniu biednego studenta z Murzynem. Student zamówił zupę, zrazy i kompot. Zajął miejsce przy stoliku, a na krześle położył teczkę. Postawił na stole posiłek, wrócił jeszcze po sztućce. Wracając, stwierdził, że na miejscu siedzi Murzyn i zajada jego zupę . Pomyślał o biedzie w Afryce i zabrał się za zajadanie drugiego dania. Murzyn popatrzył dziwnie, po chwili wstał z miejsca i westchnął: „Oj, kryzys, kryzys”. Kiedy student wypił swój kompot, stwierdził, że na krześle nie ma jego teczki. Leży na siedzeniu przy innym stoliku. A na nim – nietknięte zupa, zrazy i kompot. 
