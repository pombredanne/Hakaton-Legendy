To były czasy późnego Jaruzelskiego. W sklepach wiele nie było, życie studenckie z reguły ubogie, niemniej jednak obfitowało w różne zabawne zdarzenia. W Gdańsku każdy student Politechniki i nie tylko zapewne zna Bar Akademicki, który serwował chyba najlepsze i najtańsze kopytka... Zdesperowany, głodny i spóźniony już na zajęcia student kupił sobie zupę ogorkową i rzeczone kopytka na II danie. Postawił to na stoliku, zorientował się, że nie wziął widelca i łyżki, podszedł zatem ponownie do kasy. Gdy miał juz niezbędne narzędzia w ręku odwrócił sie na pięcie i widok, który zobaczył wstrząsnął całym jego studenckim, wygłodniałym jestestwem. Przy jego stoliku siedział Murzyn w prochowcu , który spokojnie jadł JEGO ogórkową a kopytka spokojnie obok oczekiwały na swoją kolej... Zdesperowany podszedł do stolika i usiadł po drugiej stronie. Nerwowym ruchem siegnął po talerz z kopytkami. Przez chwilę jedli w milczeniu patrząc sobie w oczy. W pewnym momencie Murzyn odezwał się: "Co, bieda Panie, bieda ?". Nasz bohater żachnął się tylko wściekły i kontynuował jedzenie myśląc: "ty Zulusie cholerny, biedę to ty masz w swojej Kenii". Jedząc zaczął się rozglądać wokół chcąc znaleźć jakąś bratnią  duszę, która pomogłaby mu w tym międzynarodowym konflikcie. Nagle, dwa stoliki dalej zobaczył trzeci, przy którym nikt nie siedział, stały na nim talerze z parującą zupą i kopytkami...   
