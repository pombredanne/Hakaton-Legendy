Z naszej strony Wielkiej Wody, okolice 22 marca świętujemy całkiem po słowiańsku- topiąc radośnie” floralną” hipostazę Wielkiej Matki – zwana Marzanną. Okazujemy w ten sposób radość z nadejścia astronomicznej wiosny. Marzanna – demoniczna słowiańska bogini, żona Zielonego Jurka – zwanego Jarowitem utożsamiana była w pogańskiej przeszłości z całym złem zimowych krótkich dni, brakiem słońca, chłodem i głodem. Zaś nadejście wiosny, było czasem ożywienia wszelkiej maści słowiańskich demonów- strzyg, wypierzy, wodników, bab zwanych Jagami i rusałek, których ulubione zajęcia polegały na doprowadzaniu „ ludzkich ofiar”, do śmiertelnego zejścia poprzez zmasowane pieszczoty, typu- łaskotanie i głaskanie.hihi W związku z tym na naszym polskim gruncie- stosowniej by było (a może kompletnie niestosownie?) dzień 22 marca- świętować jako np.:. „Dzień Teściowej”. hihi Wracając do przekrętów, paradoksów i prozy życia dnia powszedniego… Wiesz Wojciu, czasami fakt narozrabiania, a następnie oczekiwania nagrody – czy wręcz przyznania sobie premii za owo narozrabianie, jak w przypadku szefów AIG – ma swoją logikę. Podobnie było w przypadku mojego psa, którego znałeś. Otóż ten całkiem spory „molos”, przeszkolony został profesjonalnie, po to, aby być nie tylko towarzyszem zabaw, ale i obrońcą. W jego psiej edukacji najlepiej sprawdzał się system nagradzania,- za każdym razem, kiedy reagował prawidłowo.   Jako pies pasterski miał wrodzony, silny instynkt opiekuńczy- a ja byłam jego „stadem”, za które czuł się odpowiedzialny. Często jego nadgorliwość kończyła się uszkodzeniem garderoby, bądź tkanek miękkich osób, które jego zdaniem mogły mi zagrażać. Zawsze po takim incydencie przybiegał „uśmiechnięty”, a jego spojrzenie zdawało się mówić:” wykonałem zadanie, a teraz daj mi jakąś nagrodę!”. Prawdopodobnie szefowie AIG też wykonali zadanie – dlatego odebrali w swoim mniemaniu zasłużone premie – chociaż wkoło słychać jeszcze piski tych, których to najbardziej zabolało. Niedawno wyczytałam, że prezydent Obama obiecał swoim córkom psa, którym najprawdopodobniej będzie wodołaz portugalski (cao de aqua portugues). Psy tej rasy, oprócz tego, że świetnie pływają są hipoalergiczne! Złośliwi twierdzą, że Pierwszy Pies Ameryki, będzie się wabił „Kryzys”. To połączenie Murzyna z kryzysem przypomina mi pewną starą anegdotę - jeszcze z czasów polskiego kartkowego kryzysu – charakteryzującego się pustymi półkami w sklepach wszystkich branż… W   jednym z ówczesnych barów szybkiej obsługi pewien młody człowiek, „zajął” sobie miejsce do siedzenia- czarną nylonową podręczną torbą, następnie postawił na stole talerze z zupą i drugim daniem, po czym udał się po kompot. Kiedy wrócił - nieco skonsternowany - zauważył, że na krześle obok czarnej torby, siedzi czarny Murzyn i kończy jeść zupę. Dla Polaka – obcokrajowiec – rzecz święta, więc usiadł obok i zaczął jeść drugie danie. Wtedy, Murzyn uśmiechnął się do niego szeroko i łamaną polszczyzną stwierdził - ”ja wiedzieć – u waś krizis, krizis”.   Młody człowiek, fakt skonsumowania przez Murzyna jego zupy i uwagi dotyczące kryzysu w Polsce przyjmował ze stoickim spokojem, nerwy „puściły” mu dopiero, kiedy sympatyczny Afroamerykanin, wstał, wziął czarną torbę i udał się w kierunku wyjścia. Po krótkiej szamotaninie okazało się, że torba należy do Murzyna, a nieopodal miejsca konsumpcji dwóch panów –   na krześle - leży całkiem podobna – czarna nylonowa (torba), a na stole stoją talerze z zimnym już obiadem zakupionym przez młodego człowieka. Od tamtego zdarzenia minęło wiele lat, mamy kolejny kryzys, ale czy w razie czego -możemy liczyć na zrozumienie i darmową zupę od Murzyna? Czy może raczej powinniśmy –puścić Murzyna z torbami? 
