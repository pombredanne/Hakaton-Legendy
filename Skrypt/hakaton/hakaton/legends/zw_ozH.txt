Wczoraj na próbie (do koncertu czwartkowego) nasz akompaniator opowiedział nam pewną historię tak dla rozluźnienia atmosfery i nie powiem bo udało mu się to do tego stopnia że przez pierwsze kilka minut wszyscy poczuli jakiś dziwny niesmak a zaraz potem wybuchli prawie że histerycznym śmiechem bo historia jest naprawdę niczego sobie…   Otóż pewien aktor z kaliskiego teatru został zaproszony na prywatkę do znajomego gdzieś na obrzeżach miasta. Gospodarz imprezy a za razem właściciel posiadłości miał baaaardzo dużego i groźnego psa, którego wszyscy się bali bo jak wchodzili na teren domu owe bydle warczało i skakało. Nie było mowy o tym aby go pogłaskać czy choćby nawet zbliżyć się do niego ale przecież zawsze znajdzie się jakiś sposób aby udobruchać każdego futrzaka nawet takiego wielkiego  i tak też było w tym przypadku bo oprócz wódki były też przysmaki z grilla którymi to właśnie udało się przekupić strażnika posesji. Najadł się tyle że później dawał się głaskać a wręcz mizdrzył się jak mały kociak. Ot taka psia natura.   Towarzystwo typu sami swoi plus wódka czyli nie trzeba wspominać że impreza rozkręciła się bardzo szybko. Gdzieś koło godziny 1 w nocy wszyscy byli już tak zrobieni że ledwo trzymali się na nogach lecz nagle któryś z imprezowiczów zauważył że pies gdzieś zniknął. To spostrzeżenie na tyle zwróciło uwagę gospodarza i reszty gości  że zaczęli szukać owego zwierzęcia. Na pewno nie kierowała nimi tęsknota za nim a raczej strach, że komuś może stać się krzywda. Szukali go co najmniej z godzinę po czym zrezygnowani  usiedli na tarasie i rozmyślali nad tym co może się stać. Nagle usłyszeli szelest w krzakach, podeszli bliżej a z czarnej otchłani wyłoniła się zguba lecz ku zdziwieniu wszystkich nie sama. W pysku przytargała ze sobą jamnika, utaplanego w ziemi i błocie, który na pierwszy rzut oka (bądź co bądź prawidłowy) wydawał się być martwy. Z kilka dobrych chwil trwało wyrywanie psiny z pyska bestii bo ten za cholerę nie chciał go wypuścić. Warczał, stroszył się, kulił uszy po sobie i jeszcze kilka dziwnych zabiegów,   które robią psy gdy są w stanie złości. W końcu wreszcie udało się go nakłonić   do wymiany na dość spory kawał schabu.   Gdy wyciągnęli małego czworonoga z pyska oprawcy gospodarz jakby zbladł bo rozpoznał w tym nieszczęśniku psa sąsiada. Natychmiast wszyscy zabrali się do reanimacji jednak po 15 min walki o życie pieska stwierdzono zgon. Co tu zrobić??? Pomyślał jeden z drugim. Wpadli na genialny pomysł podrzucenia psiny na podwórko sąsiada ale przedtem doszli do wniosku że trzeba go doprowadzić do stanu pierwszej świeżości więc zabrali się za kąpanie, czesanie, suszenie, gdzie niegdzie pudrowanie psiaka co by pięknie wyglądał gdy rano znajdzie go sąsiad na trawniku. Wszystkie zabiegi upiększające trwały prawie że całą noc. O 5 nad ranem podrzucili jamnika na posesję sąsiada a potem uciekli każdy do swoich domów. Parę godzin później gdy gospodarz imprezy skacowany wychodził do pracy usłyszał z za płotu: - Panie Zenku!!! Panie Zenku!!! Pozwól Pan na chwilę!!! Wystraszony jak dziecko, poszedł do wołającego sąsiada ale minę zachował niewzruszoną jakby oczywiście o niczym nie wiedział. - O co chodzi sąsiedzie??? – zapytał z drżącym sercem ale kamienną twarzą. - Panie!!! Ty wiesz Pan co się stało??? Gdzieś półtora tygodnia temu razem z żoną pochowaliśmy naszego kochanego jamniczka w ogródku bo zdechł biodoczek a dziś rano wychodzę przed dom i co widzę???!!! Leży na trawniku!!! Taki piękny, pachnący, wyczesany jakby nigdy w ziemi nie leżał!!! Normalnie chyba cud się zdarzył!!!   Ot i cała historia!!!!! 
